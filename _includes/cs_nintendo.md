Με αφορμή την επέτειο των 35 χρόνων από τη δημιουργία του αγαπημένου μας υδραυλικού από την Ιταλία, ας κάνουμε μια αναδρομή στο παρελθόν της γενέτειράς του για να δούμε πως έφτασε ως εδώ. Η Nintendo ιδρύθηκε ως Yamauchi Nintendo από τον Fusajiro Yamauchi στις 23 Σεπτεμβρίου του 1889 στην περιοχή Kyoto και αρχικά παρήγαγε χειροποίητες κάρτες εν ονόματι hanafunda. Οι κάρτες αυτές αντιπροσώπευαν τους 12 μήνες του χρόνου και τις χρησιμοποιούσαν ως επιτραπέζιο παιχνίδι εκείνη την εποχή. Πολύ σύντομα το επιτραπέζιο παιχνίδι θα γίνει ιδιαίτερα δημοφιλές, αναγκάζοντας τον Yamauchi να αυξήσει την παραγωγή για να καλύψει την ζήτηση. Το 1963, ο ίδιος χαράσσει μια νέα εποχή για την εταιρεία, αντιλαμβανόμενος ότι η βιομηχανία των καρτών δεν έχει μέλλον, ξεκίνησε τον πειραματισμό σε άλλους τομείς. Μετά από τις αποτυχημένες απόπειρες δημιουργίας εταιρείας ταξί, ξενοδοχείων, εστιατορίων και πολλών άλλων, η Nintendo άρχισε να δημιουργεί τα πρώτα της παιχνίδια για παιδιά ή αλλιώς toys. Η εισαγωγή της στον χώρο ήταν δύσκολη, διότι ήταν ακόμη μικρή σε εκείνη τη χρονική συγκυρία και βρέθηκε ξαφνικά να ανταγωνίζεται μεγάλες εταιρείες και να διεκδικεί μερίδιο στην αγορά. Αυτό όμως δεν την εμπόδισε να αναζητήσει την καινοτομία σε εντελώς νέα προϊόντα και το 1966, ο Hiroshi είδε κατά τύχη έναν μηχανικό συντήρησης να κατασκευάζει έναν βραχίονα για την διασκέδασή του, αυτομάτως ο βραχίονας μπήκε στην γραμμή παραγωγής, έγινε το mainstream των Χριστουγέννων αφού πουλήθηκαν πάνω από ένα εκατομμύριο κομμάτια και ο μηχανικός με όνομα Gunpei Yokoi προάχθηκε σε υπεύθυνο αναπτυξιακών προϊόντων της εταιρείας. Σύντομα ο Yokoi θα δημιουργήσει πολλές κατασκευές με τις μηχανολογικές του γνώσεις όπως το παζλ των ¨δέκα εκατομμυρίων βαρελιών¨, το μηχάνημα ρίψης μπέιζμπολ, το GameBoy και άλλα πολλά επιτρέποντας στην επιχείρηση του Hiroshi να οραματίζεται την κορυφή. 
{% include figure image_path="/images/nintendo.jpg" caption="Figure 1: Nintendo" id="fig:Nintendo" %}
Λίγο αργότερα η κρίση του πετρελαίου καθιστούσε την παραγωγή των toys ιδιαίτερα δαπανηρή, αναγκάζοντας την εταιρεία να διακόψει την παραγωγή τους. Παρ’ όλα αυτά η στροφή στα πρώτα arcades και στις κονσόλες βιντεοπαιχνιδιών δεν άργησε να γίνει διότι η βιομηχανία των video games ήταν ταχέως αναπτυσσόμενη. Έτσι λοιπόν τον Ιούνιο του 1977 η Nintendo δημιούργησε τις πρώτες της κονσόλες με όνομα Color TV-Game 6 και Color TV-Game 15, οι οποίες παρείχαν 6 και 15 προεγκατεστημένα παιχνίδια αντίστοιχα. Αγοράστηκαν 4 εκατομμύρια μόνο στα πρώτα 5 μοντέλα της και ήταν ιδιαίτερα επιτυχείς. Στη συνέχεια ακολούθησε το Game & Watch του 1980, η πρώτη παιχνιδομηχανή χειρός με την δικιά της LCD οθόνη, προπομπός του GameBoy, το οποίο μαζί με το NES(Nintendo Entertainment System) γνώρισε μεγάλη επιτυχία τόσο στην μέση ανατολή όσο και στην δύση αφού πραγματοποιήθηκε η πρώτη απόπειρα της Nintendo να προωθήσει τα προϊόντα της στην Αμερική. Τα Ιαπωνικής κατασκευής Game And Watch πήραν διαφορετική ονομασία κατά την προώθησή τους εκτός Ιαπωνίας, όπως για παράδειγμα GameWatch στην έκδοση της Αμερικής, Tricotronic έκδοση της Γερμανίας και G&W στην έκδοση της Αυστρίας. Οι πρώτες μεγάλες σειρές παιχνιδιών θα κάνουν την εμφάνισή τους, όπως το Donkey Kong, Legends of Zelda, Star Fox αλλά και ο θρυλικός Mario, αν και αρχικά ονομάστηκε Jumpman. Mario ¨βαφτίστηκε¨ στην έκδοση της Αμερικής και έκτοτε καθιερώθηκε έτσι. Εν συνεχεία έρχεται το NES, ως Family Computer που ήταν η πρώτη κονσόλα της εταιρείας βασιζόμενη στην κασέτα(cartridge) το 1983 και κάπως έτσι περνάμε στην εποχή που τα games δεν είναι προ εγκατεστημένα στην μνήμη αλλά σε μορφή μέσου. 
{% include figure image_path="/images/supermario.jpeg" caption="Figure 2: Super Mario" id="fig:Supermario" %}
Δυστυχώς όμως το 1983 συνέβη στις ΗΠΑ, η Video Game Crash περίοδος. Μια περίοδος που τα video games και οι κονσόλες συναντούν την παρακμή τους, έχοντας πτώση 97% των εσόδων. Αυτό συνέβη διότι το κοινό στράφηκε στους ηλεκτρονικούς υπολογιστές, καθώς ήταν φθηνότεροι, πιο γρήγοροι, με περισσότερες δυνατότητες και πιο πολλά παιχνίδια έναντι των κονσολών. Άλλος ένας λόγος ήταν η πληθώρα των κασετών που ήταν αναποτελεσματικά σχεδιασμένες και δυσανάλογα κοστοβόρες, καθιστώντας την βιομηχανία αναξιόπιστη και φέρνοντας ως αποτέλεσμα πολλές εταιρείες να εγκαταλείψουν τον χώρο. Αντιθέτως η Nintendo γνώρισε μεγάλη επιτυχία στην Ιαπωνία, με το NES εκείνη την περίοδο να αντικρίζει την μεγάλη αποδοχή του κόσμου. Πάραυτα, η εταιρεία γνωστοποίησε την παράτολμη επιθυμία της να το προωθήσει στις ΗΠΑ κατά το 1985, μια κίνηση που όμως απέφερε καρπούς. Ακολουθήθηκε μια δημιουργική τακτική για την αποκατάσταση της κακής φήμης που είχαν διαμορφώσει τα μέσα μαζικής ενημέρωσης για τις κονσόλες, προσφέροντας μέχρι και ένα περιφερειακό ρομπότ που συνδεόταν με την κονσόλα και είχε τη δυνατότητα να συγχρονίζεται με τα παιχνίδια της. Μέχρι τα τέλη του 1988, η Nintendo είχε ξανακερδίσει την εμπιστοσύνη του κόσμου της Αμερικής, συντρίβοντας τους ανταγωνιστές της και κατέκλεισε την αγορά με τα ιστορικά της παιχνίδια όπως το Super Mario Bros 2, Metroid καθώς και την αμερικάνικη έκδοση του The Legends of Zelda. Έχοντας ευρέως την αποδοχή του κοινού, η Nintendo παρείχε περιοδικό προς τους αναγνώστες της διαφημίζοντας τα ανερχόμενα παιχνίδια της από το πρώτο τεύχος του Super Mario Bros 2 το 1988 μέχρι και το 2012. 
{% include figure image_path="/images/gameboy.jpeg" caption="Figure 3: GameBoy" id="fig:Gameboy" %}
Μια θρυλική εμφάνιση ακολούθησε και δεν είναι άλλη από εκείνη του GameBoy το 1989. Σχεδιασμένο και αυτό από τον Gunpei Yokoi, αγοράστηκαν 118 εκατομμύρια κομμάτια παγκοσμίως προσφέροντας ατελείωτες ώρες χαρά και διασκέδασης στους υποστηρικτές του. Ακολούθησε το Super NES το 1990, με τεχνικά χαρακτηριστικά σύγχρονα για την εποχή του, σημειώνοντας πωλήσεις ρεκόρ με 1.6 εκατομμύρια κομμάτια μόνο για τον Ιούνιο του 1991 στην Ιαπωνία. Το controller του ήταν αναβαθμισμένο συγκριτικά με εκείνο του NES, είχε πιο στρογγυλεμένες άκρες και 4 κουμπιά συν 2 ακόμα ¨φτερά¨, ένα πρότυπο που το βλέπουμε ακόμα και σήμερα. Μαζί με το Super NES ανακοινώθηκε το Super Mario Bros 3, του οποίου οι πωλήσεις ξεπέρασαν τα 18 εκατομμύρια αντίτυπα και ακολούθησαν ιστορικοί τίτλοι όπως το Super Mario World, The Legend of Zelda: A Link to the Past, Street fighter II και Final Fantasy. 

[^1]: fig:Nintendo
[^2]: fig:Supermario
[^3]: fig:Gameboy
